### A) delarna i denna reflektion är baserade på hela kursen/alla sprintar.

## What do I want to understand better?
**A)**Jag har lärt mig mycket under det här projektet. 
Kod-relaterat: Grunder för React-native: props,state,Components,JavaScript. Mer avancerade aspekter med React-navigation, Redux, JSON, AsyncStorage

Scrum-relaterat: Lärt mig använda rätt terminologi, lärt mig analysera vad som är värdeskapande, lärt mig göra vertikala user stories, skapa en strukturerad arbetsprocess för en grupp/lag, reflektera och utvärdera min egna och min grupps lärande och arbetssätt.

**B)** I kommande projekt vill jag lära mig så mycket som möjligt oavsett vilket område det är inom. Jag vill även iterativt kunna förbättra mitt och mitt lags arbete. Jag skulle även vilja bli mer bekväm med Scrum och få mer erfarenhet av att använda det praktiskt.

**A->B)**  Under kommande projekt ska jag framförallt ta med mig vikten av att reflektera över sitt arbete. Detta gör att man hela tiden kan förbättra sig vilket är något som jag strävar efter i det mesta jag gör. För att bli mer bekväm med Scrum så är det bara att forsätta arbeta med dess metodik, ju mer erfarenhet man får desto bättre blir man.


## How can I help someone else, or the entire team, to learn something new?

**A)** Jag har under detta projektet ansträngt mig och gett min hjälp så fort någon har bett om hjälp. Jag har lagt den tid som krävts så fort någon har frågat och jag tror att jag upplevts som hjälpsam. Jag har dock märkt av att vissa personer inte riktigt frågar om hjälp självmant. Det krävs att man frågar dem om de vill ha hjälp för att de ska be om det.

Jag har även delat med mig av en del utbildningsmaterial som jag tidigare använt för att lära mig. Jag tror att detta hjälpte gruppen mycket eftersom att de som inte är så vana vid att koda och söka efter information kunde se exakt vart de skulle börja lära sig och att det sedan bara var för dem att följa utbildningen. 

**B)** I framtida projekt vill jag bli ännu bättre på att dela med mig information för att hjälpa mina lagkamrater att lära sig.

**A->B)** För att bli det så ska jag fortsätta att alltid ge min tid när folk ber om hjälp men också bli bättre på att fråga ifall folk behöver hjälp. Detta tänker jag är särskillt viktigt i början av projekt då man inte känner varandra så väl och kanske inte vill be om hjälp. Jag tror att det oavsett projekt är bra om man har ett gemensamt ställe för utbildningsmaterial, vilket är ett enkelt och effektivt sätt att hjälpa varndra att lära sig 

## What is my contribution towards the team’s use of Scrum?
**A)** Jag har varit väldigt delaktig under hela vår arbetsprocess, jag har varit med på alla gemensamma arbetspass och alla möten. Jag har bidragit till att skapa och utveckla våra user stories, speciellt drivande var jag gällande att börja använda oss av tasks för att förtydlaga arbetet. Jag har även varit med och skapat estimates för våra user stories i varje sprintplanering. Jag har alltid försökt styra gruppen mot att göra vertikala user stories och även hållit tillbaka dem som ville börja med för mycket styling tidigt. Jag tror att jag har bidragit mycket till att vi tagit oss ann arbetsuppgifter i en logisk följd där vi börjat med att arbeta med de uppgifter som med minst ansträngning levererat störst värde. Jag var med också och tog fram prototyp/skiss (wireframing) i början av processen då jag haft erfarenhet av detta sen innan.

Jag har varit med och sett till att vi haft Daily Scrum meeting där vi gått bordet runt och berättat hur vårt arbete går och vad vi haft för problem. Jag har varit med och sett till att vi blivit bättre och bättre på att göra sprint review och sprint retrospective efter våra sprints för att utvärdera vad som gjorts och för att utvärdera hur arbetet gått. Jag har alltid kommmit med synpunkter på ställen där jag sett utvecklingspotential och jag har hjälpt laget att iterativt bli bättre. Jag har även varit med och parprogramerat vilket mot slutet gjorde så att vi hade specialiserade par vilket i sin tur gjorde så att vi hade Cross Functional Teams med olika expertiser.

Jag har varit en del av utvecklingsteamet och haft störst tekniskt fokus men också hjälpt våra produktägare och (i sluter också) Scrummasters, att fatta beslut. 

**B)** Under mitt nästa projekt skulle jag vilja fortsätta arbeta agilt med Scrum och ta med mig den arbetsmetodik som jag lärt mig under denna kursen. 

**A->B)** 
Jag ska se till att vi har en god planering och att vi planerar i sprintar.  Jag ska se till att vi redan från början använder oss av tydliga scrummasters samt produktägare för att förenkla arbetet och göra så att alla har tydliga ansvarsområden. Vi ska även börja processen med wireframing och skapa en eller flera prototyper innan vi börjar koda. Jag ska se till att vi om det är möjligt har Daily Scrum meetings varje dag och att vi efter sprintar har sprint reviews och sprint retrospectives för att utvärdera och förbättra vårt arbete och arbetsmetodik.

## what is my contribution towards the team’s deliveries?
**A)** Under projektet har jag varit delaktig i princip allt som vi levererat även om min största insats har legat i att koda och hjälpa resten av laget med att koda. Jag tog tidigt ett ansvar i att dela med mig av utbildningsmaterial och av att sätta upp utvecklingsmiljön. Jag hjälpte alla medlemmar att komma igång och installera programvaran som krävdes. Jag hjälpte till både med React-native och med att sätta upp vår GitHub eftersom jag haft erfarenhet med båda dessa sedan tidigare. Jag har i koden fokuserat på teknisk funktionalitet då det är där jag anser att jag kan tillföra störst värde, jag har hjälpt till att sätta upp vår backend med Async Storage, satt upp appens navigationssystem med react-navigation, hjälpt till att införa datahantering med redux och hjälpt till att fixa många problem som uppstått i utvecklingsmiljöerna på gruppens olika datorer. Jag har även varit med och skrivit teamreflections och social contract såklart samt det övriga arbetet med Scrum.

Jag är nöjd med min egen prestation och jag känner att jag bidragit så mycket och effektivt som jag kunnat till gruppens deliveries. Jag har lagt fokus på det som jag är duktig på samt hjälpt mina lagmedlemmar att lära sig och på så vis också accelererat lagets totala produktionkapacitet. 

**B)** I framtida projekt så skulle jag vilja arbeta på samma sätt, jag har gjort mitt bästa, producerat mycket, lagt den angivna tiden och jag har hjälpt mina lagkamrater framåt.


**A->B)**  Jag är nöjd med min insats och ska fortsätta arbeta på samma sätt i framtida projekt.